## Uniwersytet Gdański - Kulturoznawstwo

### Informacje podstawowe
Style CSL dla Kulturoznawstwa Uniwersytetu Gdańskiego jako pierwsze polskie style w bazie Citation Style Language nadają się w pełni do wykorzystania w humanistyce współczesnej/cyfrowej.
Opracowane są na podstawie [standardów redakcyjnych kierunku](https://fil.ug.edu.pl/sites/fil.ug.edu.pl/files/_nodes/strona/71884/files/kult._prace_standardy_redakcyjne_2.pdf).
Przygotowane są przede wszystkim dla osób studenckich korzystających z menedżerów bibliografii i piszących w oparciu o standardy redakcyjne tego kierunku.
Mogą cytować dla gry wideo, strony internetowe, posty w mediach społecznościowych, muzykę, filmy, seriale i inne.
Mogą być one także zaczątkiem innych styli dla polskiej humanistyki współczesnej/cyfrowej.

### Wersje i zachowanie
[Wersja na przypis dolny](https://github.com/citation-style-language/styles/pull/7547) – do zastosowania typowego.

[Wersja na przypis wewnątrztekstowy](https://github.com/citation-style-language/styles/pull/7549) – dodatkowo.

Pod względem tworzenia bibliografii zachowują się one identycznie.
Przypisy wewnątrztekstowe przybierają formę ````(autor, rok: lokalizator)```` lub ````(tytuł krótki, rok: lokalizator)````, jeśli autora brak.
Przypisy dolne tworzone są na podstawie wymagań kierunkowych.

### Pobieranie i instrukcja
Style można wykorzystać w każdym menedżerze bibliografii wspierającym [Citation Style Language](https://citationstyles.org/).
Autor rekomenduje [Zotero](https://www.zotero.org/).

Ponieważ styl nadal oczekuje na publikację w oficjalnym repozytorium, dostępny jest do pobrania zewnętrznie:

[Pobierz](https://1drv.ms/f/c/e41af7a6dec2cedb/EvbSEt05lm5Nr-KWliHWT5QBXWEJ43RmVP_-PJ25ZVqrJA?e=u1yFWq)

Style należy zaimportować w ręcznie. Dla przykładu, w Zotero odbywa się to poprzez wejście w ````Settings -> Cite```` i kliknięcie guzika z +.

### Zgodność i edycja
Świat przypisów jest nieustandaryzowany, różnorodny, a czasem nawet sprzeczny w ramach jednej instytucji.
Celem autora było zachowanie możliwie największej zgodności. Z racji na czynnik ludzki jest to jednak niemożliwe do osiągnięcia w 100%.

W zdecydowanej większości przypadków style te będą odpowiednie do większości prac zaliczeniowych, a nawet dyplomowych.
Jeśli jednak kwestie problematyczne pojawią się, należy pamiętać, że większość z nich da się rozwiązać bardzo prostą i szybką edycją kodu tych styli.
Taka edycja, choć wymaga oczywiście czasu, jest o całe rzędy wielkości bardziej efektywna niż ciągłe modyfikowanie przypisów manualnie.

Do wszelkich modyfikacji autor poleca [Visual CSL Editor](https://editor.citationstyles.org/visualEditor/), który umożliwia edycję w sposób wizualny, minimalizując konieczność własnoręcznego pisania kodu.
Style wydane są licencji [CC BY-SA 3.0](https://creativecommons.org/licenses/by-sa/3.0/). <b>Kluczowe jest respektowanie postanowień tej licencji!</b>
